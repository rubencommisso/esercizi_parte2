<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<header>
    <section>
        <div>
            <ul id="menu">
                <li id="item1"><a href="index.html">Index</a></li>
                <li id="item2"><a href="page1.html.">Page1</a></li>
                <li id="item3"><a href="test.txt">test</a></li>
                <li id="item4"><a href="test2.txt">test2</a></li>
            </ul>
        </div>
    </section>
</header>
<body>
    <section>
        <div>
            <article>
                <header>
                    <h1>Spaghetti alla carbonara: i consigli della nutrizionista</h1>
                <time pubdate datetime="2024-05-04"></time></p>
                </header>
                <p>Gli spaghetti alla carbonara sono uno dei piatti della cucina laziale maggiormente apprezzati all’estero, soprattutto in Portogallo, in Francia e nel Regno Unito (fonte Uber Eats). Spesso vengono visti come un piatto ricco e non proprio leggero. Eppure mangiare gli spaghetti alla carbonara senza pesare sulla linea si può. Come? Quali sono gli accorgimenti da seguire per fare un piatto di spaghetti alla carbonara gustoso e allo stesso tempo leggero e consumarlo senza problemi per la linea e la salute? Ecco tutti i consigli della nutrizionista.
                    Quante calorie ha un piatto di spaghetti alla carbonara?
                    
                    Si parla all'incirca 650 calorie, non male. Dal punto di vista nutrizionale gli spaghetti alla carbonara forniscono un elevato apporto di grassi saturi, lipidi di cui è meglio non abusare per evitare problemi di peso e di salute, tra cui le malattie cardiovascolari.
                    
                    Ecco le dritte dell'esperta da seguire per poterli mangiarli anche a dieta.
                    5 consigli della nutrizionista per mangiare gli spaghetti alla carbonara quando si è a dieta
                    
                    «Essere a dieta non significa dover rinunciare a tavola al piacere delle cose buone, come gli spaghetti alla carbonara, ma riuscire a migliorarne l’impatto sulla linea e sulla salute», spiega Valentina Schirò, biologa nutrizionista specializzata in scienze dell’alimentazione. Gli spaghetti alla carbonara possono essere consumati in generale anche una volta a settimana, a patto di seguire alcune importanti indicazioni, come queste 5 di seguito.

                    Evitare nello stesso pasto di consumare altri zuccheri, già presenti nella pasta. Quindi no a riso, patate, pane, dolci e frutta.
                    Evitare il consumo di altre proteine (pesce, legumi, carne e derivati) che sono contenute nella maggior parte degli ingredienti di questo piatto, specialmente nel tuorlo delle uova, nel guanciale e nel formaggio (pecorino o parmigiano).
                    Sì agli spaghetti alla carbonara preparati secondo la tradizione come primo e secondo piatto.
                    Non superare i 60 grammi a porzione.
                    Aggiungere al pasto delle verdure, ricche di acqua e minerali che facilitano i processi digestivi.
                
                Un altro accorgimento riguarda la cottura della pasta e la rosolatura del condimento. «L’ideale è cuocere gli spaghetti al dente per ridurne l’impatto sulla glicemia, i livelli di zuccheri nel sangue, e scegliere l’olio extravergine di oliva anziché lo strutto, che contiene colesterolo e altri grassi, potenzialmente dannosi», dice Schirò. Buone norme da seguire, in generale, per ogni piatto di pasta.
                Sostituzioni intelligenti per renderli più leggeri
                
                Per rendere gli spaghetti alla carbonara più leggeri e aggiungere al piatto salute si possono fare alcune piccole sostituzioni nella classica ricetta.
                
                La prima riguarda la scelta del tipo di pasta. «Quella a base di farina integrale è da preferire perché ha un indice glicemico più basso di quella “bianca” ed è fonte anche di fibre che aumentano il potere saziante del piatto e rendono più lenta l’assimilazione dei carboidrati e dei grassi», suggerisce la nutrizionista Valentina Schirò.
                
                «Il secondo accorgimento riguarda la sostituzione del classico guanciale, che fornisce un elevato apporto di lipidi saturi, con un condimento a base vegetale come carciofi oppure zucchine». E infine, per abbassare ulteriormente il contenuto calorico e lipidico della ricetta, al posto del formaggio si può aggiungere della ricotta. «Quest’ultima ha un minore contenuto di grassi e sodio, quindi rende il piatto più alleato della linea e della salute».
                Mai senza verdure
                
                Il consiglio base per alleggerire il pasto in cui si consumano gli spaghetti alla carbonara è mangiarli sempre, sia nella loro versione tradizionale sia in quella rivisitata, accompagnati da una porzione di vegetali crudi, preferibilmente dal sapore amaro. «L’accompagnamento ideale è ad esempio con un’insalata a base di radicchio o cicorie, che grazie all'azione colagoga e antiossidante, stimolano il lavoro del fegato, favoriscono il metabolismo dei grassi e rendono più semplice la digestione».</p>
                <footer>
                    <p>di Angela Altomare,Giornalista freelance dal 2012, mamma dal 2021 e buongustaia e smart worker da sempre. Dalla Calabria scrive per la carta e in giro per il web di salute. Ha collaborato anche con VanityFair.it, Vogue.it, Glamour.it, Grazia.it, Iodonna.it, Starbene, Donna Moderna, Confidenze, BenEssere, F e Natural Style.  </p>
                </footer>
            </article>
        </div>
    </section>
    
</body>
</html>